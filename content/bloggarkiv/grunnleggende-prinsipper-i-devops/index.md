---
# Publishing mode
# draft = false means content is published. 
draft: false
# end

title: "Grunnleggende prinsipper i Devops"

ingress: DevOps bygger vidare på Lean og Smidige prinsipp, og eit av grunnprinsippa er "The Three Ways of DevOps"
image: /illustrations/illustration_12.png

# Meta
date: 2022-01-18T14:56:11+01:00
readtime: 5 minutter
---

DevOps bygger vidare på Lean og Smidige (Agile) prinsipp. Lean fokuserer på raskare og betre kvalitet på det ein leverer. Dette er viktig i både Smidig og DevOps. Medan Smidig fokuserer på utviklingsprosessen, så ser DevOps på eit breiare bilde som også inkluderer drift. 

Eit grunnleggande prinsipp i DevOps er "The three ways". Dette er tre nivå for å forbetre prosessen. Den fyrste er flyt (flow) gjennom heile systemet/prosessen. Korleis forbetre og effektivisere flyten? Identifisere forbedringar som forbedrer flyten gjennom heile systemet. Å optimalisere eit steg medan det er andre steg som er flaskehalser er bortkasta (waste), så viktig å sjå på heilheiten. 

Den andre er tilbakemeldingar(feedback). Ein må måle og få feedback frå alle steg i prosessen for å vite om ein er på rett veg, f.eks. gjennom testing eller målingar og desse må gå inn att i stega før.

Den tredje og siste (og vanskelegste å bli god på) er å få ein kultur med kontinuerleg fokus på læring og eksperimentering. Det innebær å ta risiko og lære av feil. For å bli god må ein øve og repetere.