---
# Publishing mode
# draft = false means content is published. 
draft: false
# end

title: "Vel gjennomførte Digdir DevOpsDagar"

ingress: Korleis gjekk det på Digdir DevOpsDagane, og korleis skal vi bygge devops-kultur vidare?
image: /bloginnlegg230322/digdirdevopsdagar.png
image_alt: "DevOpsDagar"

# Meta
meta: true
date: 2022-03-23T14:07:49+01:00
readtime: 5 minutter
author_id: Hallvard Bjørdalsbakke
---

Då var dei første Digdir DevOpsDagane ferdige, og ut ifrå "målingane" kan ein lese at det har vore ein strålande suksess. Der er sjølvsagt nokre forbetringspunkt, men det er slik det skal vere i DevOps, alltid sjå på korleis ein kan bli betre.

Digdir DevOpsDagane fann stad på hotellet i Sogndal dei første to dagane, og siste dagen blei gjennomført på kontoret på Leikanger. Det var omtrent 75 deltakarar frå alle tre lokasjonane.

Første dagen av Digdir DevOpsDagane blei vi meir kjende med team'a, og gjekk igjennom resultata frå undersøkingane som dei hadde gjort på forhand. Undersøkinga hadde som mål å gi eit inntrykk av kor gode dei forskjellige team'a er på DevOps.

![Altinn 3 teamintroduksjon.](/bloginnlegg230322/team-introduksjon.png)
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;*Altin 3.0 teamintroduksjon.*

Den andre dagen var meir fagleg retta med diverse innlegg om devops-kultur og teknologiar. Alexander Lystad frå Visma heldt eit foredrag om eit forskingsprosjekt Visma har gjennomført for å undersøke effekten av DevOps på dei forskjellige Visma produkta. Etter det var det ein del innlegg av Digdir ansatte, blant anna ein live demonstrasjon av Steinar Henriksen der han viste prosessen å få ein feature ut i produksjon på 30 min.

Etter dei litt lenger innlegga var det ei runde med ignite talks. Ignite talks er eit kult format for kortare presentasjonar. Konseptet består av at du har ein presentasjon på 5 min der power point lysbileta går vidare av seg sjølv. Du kan derfor ikkje snakke deg vekk på ein slide, for då vil presentasjonen gå ifrå deg. 

Etter Ignite talksa hadde vi openspace diskusjonar. Der bidrog folk i salen med tema dei ønskte å snakke om,  og deretter delte folk seg inn i grupper for å snakke om det temaet som interesserte dei. 

Den tredje dagen var vi på kontoret på Leikanger, der fortsette vi med litt opne diskusjonar, samt ein Kahoot med spørsmål frå dag 2.

![Alexander Lystad frå Visma presenterer.](/bloginnlegg230322/alexander-lystad-presenterer.png)
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;*Alexander Lystad frå Visma presenterer.*

![Forbereiingar for diskusjonar i grupper dag 3.](/bloginnlegg230322/digdirdevopsdagar-dag3.png)
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;*Forbereiingar for diskusjonar i grupper dag 3.*

No har vi altso tatt eit steg vidare med å bygge devops-kultur i Digdir, men kultur blir ikkje bygd på tre dagar. So kva skal vi gjere for å fortsette prosessen? Eit resultat av diskusjonane tredje dagen er at det har blitt oppretta fleire slack kanalar til deling av erfaringar på tvers av team, det vart og samla inn notat frå diskusjonane som kan sjåast vidare på. Det er og planar om å gjennomføre Digdir DevOpsDagar neste år og, men for det treng vi fleire frivillige til å bidra til arrangeringa. Ein kultur blir bygd gradvis dag for dag med bidrag frå alle i organisasjonen.
